# کدهای دوره پایه جاوااسکریپت

## درباره دوره
این دوره برای کسانی است که می خواهند زبان جاوااسکریپت را به صورت حرفه ای یاد بگیرند و به عنوان برنامه نویسی وب شروع به کار بکنند. این دوره از صفر شروع شده و تا پیاده سازی کامل یک بازی ادامه پیدا می کند. در فصل اول این دوره به کاربردهای اصلی زبان JavaScript ، تاریخچه و استاندارد آن اشاره می شود. نحوه اضافه کردن JavaScript به صفحه توضیح داده می شود و در انتهای این فصل اولین برنامه JavaScript را نوشته و اجرا می شود. فصل دوم به ساختارهای کنترلی و توابع می پردازد و نحوه نوشتن برنامه در زبان JavaScript  را فرا خواهید گرفت. در فصل سوم با آرایه های یک بعدی و چند بعدی و همچنین اشیا و برنامه نویسی شی گرا در JavaScript آشنا خواهید شد. فصل چهارم مربوط به مسائل پیشرفته تر و سایر نکات مربوط به زبان JavaScript می شود. در این فصل توابع و اشیا را به صورت دقیق تر بررسی می کنیم، با اشیای Math و Date آشنا می شوید و همچنین تایمرها و مفهموم بسیار مهم callback را می بینید. چهار فصل اول این آموزش مربوط به هسته اصلی زبان JavaScript می شود و در سمت مرورگر و هم در سمت سرور (Node.js) یکسان است. از فصل پنج وارد برنامه نویسی سمت کلاینت می شویم و در این فصل با Browser Object Model (BOM) آشنا می شویم و با اشیای مختلف BOM یعنی history، navigator، location و screen کار خواهیم کرد. فصل ششم به Document Object Model یا به اختصار DOM اختصاص داده شده است. در این فصل ابتدا با مفهوم Node و ساختار درختی صفحه آشنا می شوید. حرکت بین این نودها را فرا می گیرید. نحوه دسترسی به المان های html را می بینید و می توانید با JavaScript المان جدید بسازید، المان های موجود صفحه را ویرایش کنید و یا آن ها را حذف کنید. بعد از آن به سراغ Event ها می رویم و انواع و نحوه مدیریت آن ها را با استفاده از Event Handler ها می بینیم. سپس کار با فرم ها و نحوه اعتبارسنجی آن ها را فرا خواهید گرفت. در این فصل به drag & drop در html5 هم پرداخته می شود تا مباحث گفته شده کامل تر شود. در فصل هفتم به سراغ ارسال درخواست های Ajax می رویم. ابتدا با JSON و نحوه کار با آن آشنا می شوید سپس طراحی Restful را می بینید و با استفاده از Node.js یک سرور راه اندازی می کنید. بعد از آن نحوه ارسال درخواست های Ajax به وسیله  XMLHttpRequest را فرا خواهید گرفت. اما این فصل به همین جا ختم نمی شود و شما نحوه ارسال درخواست با کتابخانه بسیار محبوب axios و همچنین مفهوم promise را فرا می گیرید. در فصل هشتم به سایر مباحث مهم مربوط به برنامه نویسی کلاینت یعنی Cookie، Local Storage، Media و همچنین Canvas اشاره می شود. و در فصل آخر یعنی فصل نه بازی شکستن آجرها را به صورت مرحله به مرحله پیاده سازی می کنیم.<br>
ویدیو معرفی دوره را از این [لینک](https://www.aparat.com/v/GSQit) می توانید مشاهده کنید.<br>
این دوره را می توانید از این [لینک](https://danup.ir/academy/e-shekari) تهیه کنید.

## تماس با من
Email: e.shekari@gmail.com<br>
Telegram id: @shekariehsan

